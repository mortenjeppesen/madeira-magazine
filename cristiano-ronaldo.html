<!DOCTYPE html>
<html lang="da">

<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Verdens bedste fodboldspiller, Cristiano Ronaldo, er født på Madeira. Det gør selvfølgelig at denne herre er ret så populær på øen.">
    <title>Cristiano Ronaldo | Madeira Magazine</title>
    <link rel="stylesheet" type="text/css" href="css/style.css">
    <link href="https://fonts.googleapis.com/css?family=Merriweather" rel="stylesheet">
</head>


<body>

    <header>

        <h1 class="site-header">Madeira Magazine</h1>

        <ul class="nav">
            <li><a href="index.html">Forside</a></li>
            <li><a href="om-madeira.html">Om Madeira</a></li>
            <li><a href="levadavandring.html">Levadavandring</a></li>
            <li><a href="cristiano-ronaldo.html">Cristiano Ronaldo</a></li>

        </ul>

    </header>

    <div class="hero-image-cr7">

    </div>

    <div class="hero-text-why-madeira">

        <h2>Kongen af Madeira (og Portugal)</h2>
        <h1>Cristiano Ronaldo</h1>
        <h4>af <span>Morten Jeppesen</span></h4>

    </div>

    <article class="general-madeira">

        <p>Verdens bedste fodboldspiller, Cristiano Ronaldo, er født på Madeira. Det gør selvfølgelig at denne herre er ret så populær på øen, hvor han såede frøene til en senere spirende fodboldkarriere. Med tanke på den enorme succes, han gennemlever, blandet med hans eget fokus på at promovere øen, gør det naturligvis at han er et kæmpe forbillede for alle på øen. Cristiano er uden tvivl den mest berømte person der nogensinde er blevet født på Madeira. Den evindelige diskussion om hvem der er bedst af Cristiano Ronaldo og Lionel Messi vil uden tvivl fortsætte til dagen, de begge er stoppet med deres respektive fodboldkarrierer – og længe efter det naturligvis. På Madeira er man dog ikke i tvivl.</p>

        <p>Efter de mange år med en succesfuld karriere, der fortsat kører på fuldt drøn, har Ronaldo da også valgt at give tilbage – både i form af store donationer i kølvandet på naturkatastrofer og kriser rundt omkring i verden samt f.eks. efter et par ganske alvorlige og ødelæggende skovbrande på hjemøen Madeira. Ronaldo har for nylig også bygget sit helt eget museum i hovedstaden på Madeira, Funchal, hvor han blev født d. 5. februar 1985. Museet er en hyldest – og nærmest en magtdemonstration – af Ronaldo og den endeløse række af trofæer og triumfer, han har opnået igennem karrieren indtil videre. Det første, der møder én udenfor museet er en bronzestatue af Ronaldo i fuld figur og med det klassiske pose, hvor hans arme er strakt ned langs siden, benene let spredte og hvor håret sidder præcis, som det skal. </p>

        <div class="et-billede-grid-container">
            <div><img src="images/4-billeder-ballon.JPG" alt="4 billede af Ronaldo med Ballon d'Or">
            </div>

        </div>

        <h3>Et museum som ingen andre</h3>

        <p>Statuen står med et selvsikkert blik direkte hen på dét, det hele handler om. Museet. Mange af de turister, der kommer til Madeira – og Funchal især – har museet som et af deres must-see’s undervejs på rejsen. Det forstår man godt. 5 euro betaler man pr. person hvilket virker til at være en fair pris. Selve museet er placeret i kælderetagen, og efterhånden som man bevæger sig ned ad trapperne, er det et imponerende syn, der møder én. </p>

        <p>Man mødes af et stort rum fyldt med glaskabinetter indeholdende alle trofæer, som Cristiano har vundet igennem tiden både kollektivt og individuelt. De mest imponerende af slagsen tæller naturligvis de fem Ballon d’Or priser (verdens bedste fodboldspiller), EM-trofæet, Golden Boot-topscorerpriser, Premier League trofæer, La Liga trofæer samt ikke mindst Champions League trofæerne. Ronaldo vil aldrig glemme, hvor han kommer fra. Det er netop grunden til, at han har bygget museet og det er grunden til at han hjælper de folk, der rammes af skovbrande og naturkatastrofe på øen – og i hele verden. Han er en helt for øen og for hele Portugal. </p>

        <p>Cristiano Ronaldo museet er naturligvis noget man SKAL se, når man besøger Madeira. </p>


        <div class="et-billede-grid-container">
            <div><img src="images/cabinet-trophy.JPG" alt="Pokaler Cristiano Ronaldo">
            </div>

        </div>





        <div class="grid-container">
            <div><img src="images/statue-outside.png" class="statue-billede" alt="Vingård på Madeira"></div>

            <div><img src="images/ballon-2014.png" class="statue-billede" alt="Ballon d'Or Cristiano Ronaldo 2014"></div>

        </div>


        <div class="et-billede-grid-container">
            <div><img src="images/cr7-glasmontre.jpg" alt="Museum med pokaler Cristiano Ronaldo">
            </div>

        </div>

        <h3>Cristiano Ronaldo International Airport</h3>

        <p>Man skulle tro at et museum i hans egen fødeby var nok for Ronaldo, men man har på øen valgt – som en ekstra hyldest – at opkalde lufthavnen efter helten over dem alle. Cristiano Ronaldo International Airport hedder lufthavnen nu. Lufthavnen er blandt de mere spektakulære lufthavne grundet dens placering og måden hvorpå landingsbanen er konstrueret. Piloter skal gennemgå ekstra træning, før de må lande et fly i lufthavnen på Madeira.</p>

        <p>Lufthavnen har igennem tiden oplevet op til flere alvorlige flyulykker som følge af en meget kort og svært tilgængelig landingsbane. Det betød, sammen med det faktum at flere og flere turister fik øjnene op for øen, at man valgte at forlænge landingsbanen. Konstruktionen af den forlængede landingsbane er anerkendt over hele verden som værende et af de sværest opnåelige grundet det svært fremkommelige terræn. Konstruktionen har vundet flere priser for det imponerende og innovative ingeniørarbejde, der ligger bag. I og med at der ikke var mere land at bygge og forlænge på, valgte man at bygge 180 søjler, hver 70 meter høje, primært ude i havet blandt klipper og høje bølger, som understøtter den nye del af landingsbanen. </p>


        <div class="et-billede-grid-container">
            <div><img src="images/cr7-mannequin.jpg" alt="Mannequin udgave af Cristiano Ronaldo og maleri bagved">
            </div>

        </div>

    </article>

    <footer>
        <p>Madeira Magazine<br>Morten Jeppesen</p>
    </footer>

</body>

</html>